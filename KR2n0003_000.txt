# -*- mode: mandoku-view; -*-
#+TITLE: 遂初堂書目
#+DATE: 2015-08-24 22:53:33.427214
#+PROPERTY: ID KR2n0003
#+PROPERTY: BASEEDITION WYG    
#+PROPERTY: JUAN 提要
<pb:KR2n0003_WYG_000-1a>¶
欽定四庫全書　　　　　史部十四¶
　遂初堂書目　　　　　　目錄類一(經籍之屬/)¶
　　提要¶
　　　　(臣/)等謹案遂初堂書目一卷宋尤袤撰袤字¶
　　　　延之無錫人紹興十八年進士官至禮部尚¶
　　　　書謚文簡事迹具宋史本傳陳振孫書錄解¶
　　　　題稱其遂初堂蔵書為近世冠楊萬里誠齋¶
　　　　集有為袤作益齋書目序其名與此不同然¶
<pb:KR2n0003_WYG_000-1b>¶
　　　　通考引萬里序列遂初堂書目條下知即一¶
　　　　書今此本無此序而有毛幵一序魏了翁陸¶
　　　　友仁二䟦其書分經為九門曰經總類周易¶
　　　　類尚書類詩類禮類樂類春秋類論語孝經¶
　　　　孟子類小學類分史為十八門曰正史類編¶
　　　　年類雜史類故事類雜傳類偽史類國史類¶
　　　　本朝雜史類本朝故事類本朝雜傳類實録¶
　　　　類職官類儀注類刑法類姓氏類史學類目¶
<pb:KR2n0003_WYG_000-2a>¶
　　　　録類地理類分子為十二門曰儒家類雜家¶
　　　　類道家類釋家類農家類兵書類術家類小¶
　　　　説類雜藝類譜錄類類書類醫書類分集為¶
　　　　五門曰别集類章奏類總集類文史類樂典¶
　　　　類其例略與史志同惟一書而兼載數本以¶
　　　　資互考則與史志小異耳諸書皆無解題檢¶
　　　　馬氏經籍考無一條引及袤説知原本如是¶
　　　　惟不載卷數及撰人則疑傳寫者所刪削非¶
<pb:KR2n0003_WYG_000-2b>¶
　　　　其原書耳其子部别立譜錄一門以收香譜¶
　　　　石譜蟹錄之屬無類可附者為例最善間有¶
　　　　分類未安者如元經本史而入儒家錦帶本¶
　　　　類書而入農家琵琶錄本雜藝而入樂之類¶
　　　　亦有一書偶然複見者如大厯浙東聨句一¶
　　　　入别集一入總集之類又有姓名訛異者如¶
　　　　玉瀾集本朱臯作而稱朱喬之類然宋人目¶
　　　　錄存於今者崇文總目已無完書惟此與晁¶
<pb:KR2n0003_WYG_000-3a>¶
　　　　公武志為最古固考證家之所必稽矣乾隆¶
　　　　四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR2n0003_WYG_000-4a>¶
遂初堂書目原序¶
夫結繩既代圖籍肇興綱領有作典章爰著周官所掌¶
三皇五帝之書楚史能通八索九丘之故韓子東聘始¶
見舊經李叟西遊僅窺藏室志昆丘之放者固已謬悠¶
探禹穴之竒者曽何彷彿遐哉邈矣有足徵乎更秦焚¶
滅之餘遭漢搜揚之盛輶軒徧於天下竹簡出於壁中¶
世王之所討論羣儒之所綴輯前稱七畧末有中經劉¶
蒼終莫得之黄香所未見者罕歸私室悉入内朝然自¶
<pb:KR2n0003_WYG_000-4b>¶
雒邑初遷多從亡逸建安重擾半雜煨塵近則散落閭¶
閻逺或流布海㝢繇是博雅君子薦紳先生踵尚風流¶
迭相傳寫壯武牛車兼兩鄴侯籖袠累萬雌黄審其未¶
正殺青存夫不刋而家藏之積殆與中秘侔矣且夫商¶
盤周鼎世以為古而無適時之用晁采夜光人以為珤¶
而非畜德之資識天道之精微揆人事之終始窮物理¶
之變化者其唯書乎故六藝立言之訓九流經世之要¶
傳注之學辭賦之宗技巧之方姓名之考齊諧之志丘里¶
<pb:KR2n0003_WYG_000-5a>¶
之談雖云殊途皆有可用誠應世之先務資身之大本¶
歟晉陵尤延之始自青衿迨夫白首嗜好既篤網羅斯¶
備日増月益晝誦夕思重之不以借人新若未嘗觸手¶
耳目所及有虞監之親鈔子孫不忘多杜侯之手校表¶
層樓而儷富託名山而共久不已盛乎若其剖析條流¶
整齊綱紀則有目録一卷甲乙丙丁之别可以類知一¶
十百千之凡從於數舉僕雅竊通書之好每資餘燭之¶
光猥辱話言屬為序引研精覃思固不逮於揚雄單見¶
<pb:KR2n0003_WYG_000-5b>¶
淺聞復有慚乎袁豹勉需翰墨祗塵簡牘而已太末毛¶
幵平仲序¶
　¶
　¶
　¶
　¶
　¶
　遂初堂書目原序¶
